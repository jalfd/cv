<!doctype html>
<html lang="da">

<head>
    <meta charset="utf-8">
    <title>Ansøgning, Jesper Alf dam</title>
    <link rel="stylesheet" href="cv.css">
</head>

<body>
    <div class="jobapply">
        <header>
            <h1>Ansøgning som IT-udvikler</h1>
            <p>Jesper Alf Dam</p>
            <p>+45 26 15 12 35</p>
            <p><a href="mailto:mail@jalf.dk">mail@jalf.dk</a></p>
        </header>
        <section>
            <p>Jeg ansøger hermed om stillingen som IT-udvikler. Jeg er uddannet datalog og softwareudvikler med over 12
                års professionel erfaring, og har det meste af min karriere arbejdet indenfor healthcare IT, hvor
                jeg har været glad for at beskæftige mig med et produkt der gør en positiv forskel, på et team med et
                højt fagligt
                niveau og med mange spændende arbejdsopgaver, og jeg ser meget af det samme hos jer:
            </p>
            <p>
                Jeg ville elske at arbejde et sted der blandt andet arbejder for bedre at forstå klimaforandringerne, og
                jeg har altid haft en interesse for parallelprogrammering og high performance computing.</p>
            <p>Selvom det ikke er noget jeg har haft lejlighed til at dyrke eller vedligeholde siden da, var det emner
                jeg opsøgte i min studietid.</p>
            <p> I min professionelle karriere siden da har jeg til gengæld opbygget en solid erfaring i at arbejde med
                en kompleks kodebase hvor performance og robusthed er i højsædet, og hvor det
                er vigtigt at koden er af en sådan kvalitet at den kan forstås og vedligeholdes også et år efter den
                blev skrevet.</p>
            <p>Jeg har opbygget et ry som en man altid kan spørge om hjælp, og som en problemløser der ofte kan debugge
                en fejl
                efter andre har givet op, men også som en der går lidt ekstra op i softwarearkitektur, og i at skrive de
                værktøjer og biblioteker der skal til for også fremadrettet at undgå fejl.
            </p>
            <p>
                Med denne baggrund tror jeg at jeg kan være en værdifuld tilføjelse hos jer. Jeg er ikke forskeren eller
                teoretikeren, men den praktiske udvikler som gør arbejdet lidt lettere for hele holdet, som bidrager med
                solid viden
                om programmering og programmeringssporg, samt performance og en dyb hardwareforståelse.</p>
            <p>Først og fremmest ser jeg dog mig selv som en positivt indstillet holdspiller der finder arbejdsglæde i
                at kunne understøtte mine kollegers arbejde med mine kompetencer, og samtidig lære af deres.
            </p>
            <p>Jeg håber at høre fra jer.</p>
        </section>
        <footer>
            <div>De bedste hilsener,</div>
            <div>Jesper</div>
        </footer>
    </div>
</body>

</html>